## Mythic hunter game

Създайте конзолна игра, следвайки изискванията по-долу. Няма строг подход за разработката, но се опитайте да я имплементирате оптимално откъм използване на памет. Използвайте разделна компилация като разделяте обектите си в .h и .cpp файлове. Можете да използвате структури от стандартната библиотека на с++ (vector, string, set,...).

### Герой
Нека героят е клас, съдържащ данни за:
- сила - това е грубата сила на героя в битка
- мана - силата на героя при извършване на заклинание
- здраве - физическото здраве на героя (достигне ли 0, героят умира и играта приключва)
Нека има и инвентар (контейнер, съдържащ предмети)

Пример за данни на герой:
```
Hero:
- power: 10
- mana: 5
- health: 20
- inventory: [sword, axe]
```

### Предмет
Нека предметът е клас, състоящ се от име и бонус (подсилващ силата на героя) в проценти.

Пример за данни на предмет:
```
Item:
- name: "Mythic sword"
- bonus power: 20
```

### Карта
Картата представлява двумерна матрица от плочки, които съдържат символ, означаващ състоянието на плочката. По картата можете да имате разположени празни полета (маркирани с '.'), стени ('#'), предмет ('I'), чудовища ('M') и герой ('H'). Героят винаги започва играта в горния ляв ъгъл и трябва да достигне долния десен ъгъл, за да завърши успешно. За да го постигне, имплементирайте възможност за движение нагоре, надолу, наляво и надясно. Нека то става възможно с въвеждане от клавиатурата на командите WASD. След всяка команда всичко в конзолата се изтрива и се принтира обновеното състояние на картата.

Пример за данни, принтирани на конзолата:
```
H . . . . .
. . M . . .
. . # . # #
. I # . . .
Next direction: _
```

Изтриването на конзолата може да стане с командата ```system("cls");```

Нека при преминаване през поле I то да се изчиства като празно и героят да получи предмета. След обновяването на картата на екрана отпечатете съобщение, че предметът е успешно взет. Нека полетата М и # са недостъпни за героя засега.
